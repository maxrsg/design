Designelement
=======================
Jag valde att utgå från det tema jag använde i kmom05, som i sin tur bygger på colorful-temat från kmom04.
Det temat hade redan en del designelement och jag kände att det skulle vara ganska lätt att bygga vidare på det utan 
att det skulle se konstigt ut.


Färger
-----------------------
Jag valde att använda samma färgtema som fanns i det temat jag utgick från. Det vill säga rosa, lila och olika nyanser av blått.
Mörkblå bakgrundsfärg, förutom i headern som är rosa, med rosa/lila samt ljusblåa länkar och dekorationer.

Gradients
-----------------------
Jag valde att göra gradients i både headern och footern. Den i headern utgår från en mörkrosa färg i båda hörnen som går in mot en ljusare rosa färg i mitten.
Jag tyckte att det passade bra med min flash-image som har ett rutmönster i liknande färger som utgår från mitten. Det är en ganska diskret gradient, man märker 
den men den är inte övertydlig så att det ser dumt ut, den flyter ihop med resten av sidan på ett ganska bra sätt skulle jag säga. Min andra gradient som jag la till 
i footern går får botten till toppen istället. Högst upp i footern är bakgrundsfärgen samma mörkblåa färg som jag har som bakgrund för main-containern. Den går sedan 
neråt till en mörkare blå färg. Det gör så att hela sidan blir mörkare och mörkare ju längre ner man skrollar. 

Typografi
-----------------------
Jag valde att behålla den typografi som fanns i det tema jag utgick ifrån, eftersom att den redan är gjord för att passa in i den retrokännslan temat är inspirerat av.
Brödtexten har en simpel monospace font medans rubriker har en font som heter "Press Start 2P". Den fonten är "pixelerad" och ser ut som den kommer från ett gammalt 
datorspel eller liknande. Vilket passar perfekt in i resten av temat.

Streck
-----------------------
Jag har streck lite överallt i temat. Främst som en border-bottom för alla rubriker. Men även under headern och över footern. Sen har jag även underlines på mina länkar. 
Jag valde att ha det så eftersom att min flash-image har ett rosa rutnät i sig och jag ville att den skulle smälta in i resten av temat så mycket som möjligt.

Punkter
-----------------------
Jag har lagt in punkter som content i "::after" för alla rubriker på sidan. Punkterna gör att det ser mindre tomt ut på något sätt. Och jag tyckte att det 
behövdes något runt i temat eftersom att allt annat är väldigt rakt eller fyrkantigt. Även om fonten gör att punkterna inte direkt är runda så tycker jag 
att lyckas med att bryta det fyrkantiga och ge lite mer "liv" i sidan.